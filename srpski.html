<html>
<head>
<header>
 <meta charset="utf-8"/>
<link rel="stylesheet" href="still.css">
</head>
<body>
    <nav>
        <ul>
                <nav>
                <li><a href="istorija.html">Историја џеза</a></li>
                <li><a href="uvod.html">Почетна</a></li>
                <li><a href="jaa.html">О аутору</a></li>
            </ul>
                </nav>
<h2>Српски џез</h2>
<section class="okvir">
<img class="slike" src="images_cms-image-000004779.jpg" width=500>
<img class="slike" src="s3.jpg" width=500>
<img class="slike" src="s4.jpg" width=500>
<p>У Југославији је постојала традиција слушање и свирање џеза и пре Другог светског рата. У Србији је џез имао традицију од двадесетих година 20. века, а траг речи џез Михаило-Миша Блам пронашао је у правилима београдског академског оркестра Jolly Boys с краја двадесетих година. Поред тог оркестра, двадесетих и тридесетих у Београду су били познатии и Micky Jazz, Melody Boys, Цион бенд и САЏО(Студентски академски џез оркестар). У то доба, Београд је уживао у џез музици. Звуци џеза су допирали и са радија и грамофонских плоча. Међутим, тада је џез још сматран пре за плесни репертоар, него за озбиљан музички правац. Заправо, реч је о свингу. Убрзо почињу редовнији џез наступи у Београду. Први регистровани је био Дине Дансан(вечера са плесом) у хотелу Палас 22. новембра 1923. Већ средином двадесетих година џез је постао позната и популарна врста музике и сасвим уобичајена. Свиран је у водећим локалима Београда као што су Мјузик хол, Сити, Ауто клуб, Палас..Џез музичару су углавном свирали музику з аигру у традицији диксиленда, као шсто су ччарлстон, шими и фокстрот. Стога су наступали на игранкама, од прослава појединих удружења, до дочека Нове године. Џезу је веома била наклоњена младеж, посебно она из бољих кућа, али ни родитељи нису заостајали са децом, и они су радо играли. Важан утицај на упознавање јавности са џезом су имали филмови, грамофонске плоче и радио програми- прво страни, а потом и Радио Београд. Тадашњи џез оркестри свирали су по потреби и друге врсте музике, о чему сведочи њихов инструментални састав. Поред уобичајених џез инструмената, као што су бубњеви, контрабас, труба и саксофон, појављивале су се и виолине, тамбуре, хармонике и други. Прва позната имена су из 1925.- „Jazz kapela“ Мише Лакатоша и џез бенд Тодо. Као познатији џез музичари из овог времена, способни за импровизације, данас се спомињу бубњар Иса Алфандари и саксофониста Милан Павловић. Њима треба додати и Луиђија Антонија Тодоа, италијанског бубњара који је водио истоимени бенд и дуго свирао у Београду, најмање до 1932. Треба споменути и студентски Мики џез бенд, који је, по угледу на америчке саставе, имао бубњеве, вентил реомбон, трубу, саксофон, виолину, бенџо и клавир. Настао је 1927. а чинили су га Мика Албахари, Соломон Мони Амодај, Рафаел Бла, Менахем Мика Данити, Бела Купферберг као и Љубица Робичек. Углавном су свирали фокстрот, а касније и свинг са скромном импровизацијом. Други је академски Џоли бојс бенд, основан крајем 1929. који ће достићи највећу популарност. Чиниле су га Миле Марјановић, браћа Чучаковић, Рафаел Блам, Ханс Нол, Аца Фетковски, Мирко Марковић, Иса Алфандари и други. Наравно као и другде, у Београду је рееакција конзервативнијих духова на појаву џеза била негативна. Тако је Богдан Поповић, велики ауторитет и водећи књижевни критичар, 1923. упоредио џез са „враћањем у варварство“, односно с „укидањем свега онога што је цивилизација с муком створила“. Почетак тридесетих година карактерише први покушај регулисања статуса џез музичара у Београду. Ансамбл Џоли бојс тражи од универзитетских власти верификацију сопствених „Правила о заштити и дужностима чланова“ овог оркестра.  Пошто се радило углавном о захтеву за ослобађање од општинских пореза, у преписку се врло брзо укључују и општинске власи. После саслушања чланова оркестра пред Ректоратом, издаје се Џоли бојсу уверење да су редовни студенти и да могу тражити ослобађање од општих пореза. Ово је било могуће само за сваки оркестар. Тек почетком 1941. године Краљевина Југославија доноси „Уредбу о музичким, инструменталним и вокалним извођачима“. Џез оркестри су почели да путују, гостовали су у Бањи Ковиљачи, Нишкој Бањи, Сокобањи, Врњачкој Бањи, као и многим градовима. Ишло се и даље: Дубровник, Сплит, Сарајево па све до Инстамбула и Софије. 1931. Џоли бојси гостују у Турској, Бугарској и Румунији а 1933. гостују у Француској и Шпанији. Од џез ансамбала тридесетих година из других градова Србије били су познати Хаваји из Ваљева и Занатлија и Оркестар шабачке трговачке омладине из Шапца. </p>
</section>
</body>
</html>
